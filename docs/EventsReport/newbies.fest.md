# جشن نوورودان


- **برگزارکننده**: انجمن علمی ریکا (ریاضی و علوم کامپیوتر دانشگاه اصفهان) 
- **سطح برنامه**: دانشگاهی
- **شرکت‌کنندگان**: دانشجویان کارشناسی رشته‌های ریاضی و علوم‌کامپیوتر دانشگاه اصفهان، ورودی ۱۴۰۳
- **هزینه ثبت‌نام**: رایگان
- **زمان**: دوشنبه 14 آبان ماه ۱۴۰۳، ساعت 12:30
- **مکان**: تالار خوارزمی دانشکده ریاضی و آمار دانشگاه اصفهان

---
### خلاصه  

انجمن علمی ریاضی و علوم کامپیوتر دانشگاه اصفهان (ریکا)، رویداد استقبال از دانشجویان جدیدالورود ۱۴۰۳ را به شکلی خلاقانه و متفاوت از سال‌های گذشته برگزار کرد. این برنامه در تاریخ 14 آبان ماه 1403در تالار خوارزمی دانشکده ریاضی و آمار برگزار شد و هدف اصلی آن تحول در شکل مراسم‌های استقبال از ورودی‌های جدید بود؛ حرکتی در جهت تغییر از یک رویداد صرفاً اداری به سمت یک تجربه علمی، پویا و گرم.
در این برنامه، دانشجویان علاوه بر آشنایی با قوانین دانشگاه و فضای علمی دانشکده، در مسابقه‌ای هیجان‌انگیز با سبک جست‌وجوی گنج و حل معماهای ریاضی و هوش شرکت کردند. همین بخش تعاملی سبب شد ورودی‌های جدید با دیدگاهی مثبت، خلاق و دانش‌محور وارد مسیر تحصیلی خود شوند.
این رویداد به‌عنوان الگویی موفق، توانست فرهنگ تفکر پویا را در میان ورودی‌های جدید ترویج کرده و تجربه‌ای ماندگار برای آنان رقم بزند.

---
### چیستی  

«جشن استقبال از دانشجویان جدیدالورود ۱۴۰۳ رویدادی ترکیبی و تحول‌یافته بود که به میزبانی **دانشکده ریاضی و آمار دانشگاه اصفهان** و با سازماندهی و اجرای **انجمن علمی ریکا (ریاضی و علوم کامپیوتر)** برگزار شد. رویداد فراتر از یک معارفه ساده بود و از چندین بخش متنوع تشکیل شد. ترکیبی از مراسم رسمی (معرفی دانشکده و رشته‌ها توسط معاونت فرهنگی، مدیران گروه و دانشجویان برتر هر رشته)، برنامه‌های فرهنگی و هنری (شامل **موسیقی زنده محلی** برای ایجاد فضایی گرم و صمیمی، به‌ویژه برای دانشجویان غیربومی)، انتقال تجربه (دانشجویان ترم‌های بالاتر درباره نحوه درس خواندن و فضای دانشکده صحبت کردند و تجارب ارزشمند خود را به اشتراک گذاشتند) و درنهایت **مسابقه‌ای هیجانی و علمی** بود. هویت اصلی برنامه بر پایه این مسابقه‌ تعاملی شکل گرفت؛ جایی که دانشجویان به صورت انفرادی، با چالش‌ها و معماهای مرتبط با ریاضی و هوش درگیر می‌شدند. هدف غایی، ارائه یک دید جامع، پویا و دانش‌محور از محیط دانشگاه و تسهیل مسیر تحصیلی آنان بود تا ضمن آشنایی با قوانین و فعالیت‌های پژوهشی انجمن، با روحیه‌ای مثبت و خلاق تحصیل خود را آغاز کنند.

---
### چرایی  

این رویداد در پاسخ به نیاز به تحول در شکل برگزاری مراسم استقبال ورودی‌های جدید طراحی شد. اهداف آن در چهار محور اصلی تعریف گردید:

1. **استقبال خلاقانه و گرم:** ایجاد حس تعلق و دغدغه‌مندی انجمن نسبت به اعضای جدید جامعه دانشجویی و استقبال از آن‌ها به شیوه‌ای نوآورانه و صمیمی به عنوان یک نهاد دغدغه‌مند اعضای جامعه دانشجویی خود.
2. **تحول علمی رویداد:** تغییر هویت مراسم‌های استقبال از قالب صرفاً اداری به بستری علمی برای آماده‌سازی دانشجویان جهت مواجهه با چالش‌های آکادمیک و چارت درسی تا به عنوان یک رویداد علمی در راستای آمادگی دانشجویان برای چالش‌های دروس دانشگاهی قرار گیرد.
3. **نمایش محیط پویا:** معرفی دانشکده به‌عنوان فضایی پرانرژی، خلاق، پویا و الهام‌بخش به دانشجویان برای شروعی مثبت در تحصیل.
4. **فرهنگ‌سازی پایدار:** تقویت روحیه مثبت، خلاق و دانش‌محور در دانشجویان جدید با هدف اثرگذاری بر فرهنگ کلی دانشکده در سال‌های آینده، با تغییر دید و فرهنگ‌سازی در دانشجویان جدیدالورود.

---
### چگونگی

این رویداد با هم‌فکری و ایده‌پردازی جمعی اعضای فعال انجمن علمی ریکا و همکاری استاد مشاور و جمعی از اعضای هیئت علمی برنامه‌ریزی شد؛ این مشارکت نشان‌دهنده هویت دغدغه‌مندانه رویداد بود. نتیجه این همکاری، طراحی رویدادی بود که همزمان علمی، فرهنگی، هنری و سرگرم‌کننده باشد.
تیم اجرایی تصمیم گرفت با بهره‌گیری از ابزارهای چندرسانه‌ای، موسیقی زنده و چاشنی‌های طنز، فضایی متفاوت و به‌یادماندنی بسازد. مهم‌ترین بخش‌ها شامل:

1. **فرآیند مسابقه:** این رقابت سه مرحله‌ای بود. دانشجویان پس از حل سوالات هر مرحله، به معمایی برمی‌خوردند که به یک عنصر بصری در فضای دانشکده اشاره داشت. پس از یافتن آن و اسکن QR Code، می‌توانستند به مرحله بعد بروند.
2. **تقدیر و جوایز:** در پایان، از تمامی شرکت‌کنندگانی که موفق به تکمیل مراحل شدند تقدیر و جوایزی به آن‌ها اهدا شد.
3. **برنامه‌های مکمل:** 
- **معارفه علمی و رسمی:** معرفی دانشکده و رشته‌ها توسط معاونت فرهنگی دانشکده، مدیران گروه و دانشجویان برتر هر رشته به تأیید مدیران گروه.
- **معرفی اساتید:** با استفاده از **ویدئوهای جذاب، طنز و دانشجو محور** که فضای رسمی معرفی را شکست.
-  **معرفی انجمن:** در ابتدا با ویدیویی طنز به معرفی دبیر و هدهای انجمن پرداخته شد و بعد از آن دبیر انجمن به معرفی اهداف و ساختار انجمن پرداخت.
-  **انتقال تجربه:** صحبت راجع به نحوه درس خواندن و آشنایی بیشتر با فضای دانشکده توسط دانشجویان ترم‌های بالاتر.
- **برنامه ایرانگردی:** اجرای **موسیقی زنده محلی** برای ایجاد فضایی گرم، آشنا و صمیمی به ویژه برای دانشجویان غیر بومی.

---
### نتایج و پیامدها

این رویداد با تکیه بر آموزش کاربردی، ایجاد فضای تعاملی و مشارکت فعال دانشجویان و اساتید، موفق شد به تمامی اهداف تعیین‌شده دست یابد و نتایج پایداری را به همراه داشته باشد:

1. **بازخورد مثبت و نوآورانه:** در مجموع، تمامی هدف‌گذاری‌ها و اقدامات انجام شده، منجر به **استقبال و بازخورد مثبت** دانشجویان جدید‌الورود و اساتید در نظرسنجی‌ها شد؛ به‌طوری‌که از دید افراد، جشن استقبالی چنین **حرفه‌ای و نوآورانه** قبلاً در دانشکده برگزار نشده بوده است.

2. **اثرگذاری فکری:** طبق بازخوردهای دانشجویان جدیدالورود، رویداد با موفقیت در **تبیین تفکر پویا، خلاقانه و دانش‌محور** در ادامه مسیر علمی این دانشجویان در دانشگاه اثرگذار بوده است.

3. **تسهیل مسیر و انتقال تجربه:** تیم برگزاری با اشاره به کاربردهای دانش پیشین دانشجویان در زمینه ریاضیات و علوم کامپیوتر و انتقال تجربیات خود در این مسیر، اقدام به **تسهیل مسیر صحیح تحصیلی** آن‌ها در دانشگاه کردند.

4. **افزایش مشارکت آینده:** موفقیت و استقبال بی‌سابقه از این رویداد، باعث شد برنامه‌های بعدی انجمن نیز **استقبالی ویژه** را از طرف این دانشجویان به همراه داشته باشد که نشان‌دهنده موفقیت در ایجاد حس تعلق و مشارکت است.

---
### ضمائم  

---

