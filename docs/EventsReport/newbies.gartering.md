# استقبال نوورودان

- **برگزارکننده**: انجمن علمی ریکا (ریاضی و علوم کامپیوتر دانشگاه اصفهان)
- **سطح برنامه**: دانشگاهی
- **شرکت‌کنندگان**: دانشجویان کارشناسی رشته‌های ریاضی و علوم‌کامپیوتر دانشگاه اصفهان، ورودی ۱۴۰۳
- **هزینه ثبت‌نام**: رایگان
- **زمان**: ۵ آبان (ریاضی) و ۶ آبان (علوم‌کامپیوتر) ۱۴۰۳
- **مکان**: چمن‌های(فضای سبز؟) بین دانشکده‌های شیمی و فیزیک دانشگاه اصفهان

---

### خلاصه

رویداد **استقبال از نوورودان** توسط انجمن علمی ریکا در دو روز مجزا، ۵ و ۶ آبان ماه به ترتیب برای رشته‌های ریاضی و علوم‌کامپیوتر برگزار شد. این دورهمی دانشجویی با هدف آشنایی دانشجویان جدید با فضای دانشگاه، دانشکده ریاضی و آمار، فعالیت‌های علمی و فرهنگی و همچنین سبک زندگی دانشجویی شکل گرفت. در فضایی صمیمی، دانشجویان سال‌های بالاتر تجربیات خود را با نوورودان به اشتراک گذاشتند و با پاسخ به پرسش‌های آنان، مسیر ورود به دانشگاه را برایشان روشن‌تر ساختند.

---

### چیستی

این برنامه یک رویداد علمی–دانشجویی بود که طی دو روز پیاپی در فضای سبز بین دانشکده‌های شیمی و فیزیک برگزار شد. پیش از برگزاری حضوری، گروه‌های مجازی ویژه ورودی‌های جدید تشکیل شد تا امکان تعامل اولیه و پاسخ به پرسش‌های فوری دانشجویان فراهم گردد. در جلسات حضوری، مباحث متنوعی مطرح شد؛ از معرفی امکانات دانشگاه و فضای علمی–فرهنگی آن گرفته تا نکات کلیدی در انتخاب واحد، شناخت اساتید، برنامه‌ریزی درسی و نحوه استفاده از فرصت‌های موجود در محیط دانشگاهی. دانشجویان باسابقه با ارائه تجربه‌های شخصی و نکات کاربردی، تلاش کردند فضای تازه دانشگاه را برای نوورودان قابل درک‌تر کنند.

از جمله موضوعاتی که در این دورهمی به آنها پرداخته‌ شد:

- پیچ و خم‌های محیط آکادمیک جدید
- امکانات دانشگاهی
- مسیر مطالعه موثر و فضای دانشگاهی
- اطلاعاتی راجع به انتخاب واحد و اساتید دانشکده

برگزارکنندگان این دورهمی، دانشجویان سال‌های بالاتر بودند که با به اشتراک گذاشتن تجربیات خود مسیر پیش رو را برای دانشجویان جدیدالورود روشن کردند.

---

### چرایی

شروع دانشگاه برای هر دانشجو نقطه‌ای پر از هیجان و البته ابهام است. ناشناخته بودن محیط، ساختار آموزشی جدید و دغدغه‌های روزمره، می‌تواند اضطراب‌زا باشد و افراد را دچار سردرگمی کند. بر همین اساس، هدف این رویداد کاهش نگرانی‌ها، افزایش اعتمادبه‌نفس و ایجاد پیوندهای اولیه میان نوورودان و بدنه دانشجویی بود. این دیدار موجب ایجاد فرصتی شد تا دانشجویان بتوانند در محیطی صمیمی، از نگرانی‌های خود بکاهند و با انگیزه بیشتر اهداف خود را در دانشگاه دنبال کنند.

اهداف اصلی رویداد شامل:

- بازکردن گره‌های ذهنی نوورودان درباره فضای دانشگاهی.
- آشنایی با امکانات، ساختار آموزشی و فعالیت‌های علمی–فرهنگی دانشکده.
- فراهم‌کردن فرصت تعامل مستقیم با دانشجویان سال‌های بالاتر و پاسخ به پرسش‌های دانشجویان جدید.
- ایجاد انگیزه و ترغیب دانشجویان برای مشارکت فعال در مسیر علمی و دانشجویی.

فضای دوستانه و تعاملی برنامه موجب شد بسیاری از نوورودان با ذهنی بازتر و دیدگاهی روشن‌تر مسیر دانشگاهی خود را آغاز کنند و بتوانند از اندوخته‌های دانشجویان دیگر بهره ببرند.

---

### چگونگی

ایده این رویداد توسط اعضای انجمن علمی ریکا شکل گرفت و پس از جلسات برنامه‌ریزی، جزئیات اجرایی مشخص شد. ابتدا گروه‌های مجازی برای ورودی‌های جدید ایجاد و از طریق آن‌ها اطلاع‌رسانی‌ها انجام شد. سپس تیم‌های اجرایی شامل مسئولان محتوا، اطلاع‌رسانی و هماهنگی تشکیل شدند.

در مرحله اول جلساتی جدا برای تشکیل گروه برای دانشجویان جدید و دورهمی صورت گرفت که نقش هر فرد و همیارها مشخص شد و محتوایی که در ادامه در اختیار دانشجویان قرار می‌گرفت طراحی شد. در ادامه برای هر یک از رویدادهای مربوطه پوستر طراحی شده و توسط تیم اطلاع‌رسانی مطالب مربوطه در گروه و کانال قرار می‌گرفت.

(می‌توان گفت اولین مرحله استقبال, تشکیل گروهی در فضای مجازی برای دانشجویان بود تا پیش از ورود به دانشگاه با سایر هم‌ورودی‌های خود آشنا شده و سوال‌های خود را از همیار ها بپرسند. همچنین اطلاع‌رسانی‌هایی نیز راجع به نحوه انتخاب واحد و سایر اطلاعاتی که پیش از وارد شدن به دانشگاه مورد نیاز بودند‌، صورت گرفت.) برنامه به‌صورت حضوری و در فضای سبز بین دانشکده‌های شیمی و فیزیک محوطه دانشگاه اجرا شد. دانشجویان سال‌های بالاتر با شکیبایی با توجه به تجارب خود ابتدا ساختار دانشگاه، دانشکده و اساتید، جو علمی، مواد درسی و... را توضیح داده و امکانات دانشگاه را برای شرکت‌کنندگان شرح دادند. همچنین فضایی برای پرسش و پاسخ فراهم شد تا نوورودان دغدغه‌های شخصی و تحصیلی خود را مطرح کنند. شنیدن توضیحات اولیه و پاسخ به سوالات دیگر افراد موجب شد تا اکثر افراد به خوبی از این دیدار استفاده کنند. حضور دوستانه و صمیمی برگزارکنندگان، این دورهمی را به فرصتی ارزشمند برای انتقال تجربه بدل کرد.

---

### نتایج و پیامدها

بازخورد دانشجویان نشان داد که این رویداد توانسته بخش زیادی از نگرانی‌ها و پرسش‌های آنان را برطرف سازد. بسیاری از نوورودان با شناخت بیشتر از فضای دانشگاه و مسیر علمی پیش رو، با انگیزه و آرامش بیشتری ترم خود را آغاز کردند.

از مهم‌ترین دستاوردهای برنامه می‌توان به این موارد اشاره کرد:

- افزایش آگاهی و اطلاعات نوورودان نسبت به ساختار دانشگاه و دانشکده ریاضی و آمار.
- ایجاد ارتباط میان ورودی‌های جدید و دانشجویان باسابقه.
- تسهیل درک بهتر مسیر تحصیلی و علمی دانشجویان.
- تقویت روحیه تعامل، همکاری و پرسشگری در محیط دانشگاهی.

این تجربه نشان داد که برنامه‌های استقبال از نوورودان نه‌تنها به کاهش اضطراب دانشجویان کمک می‌کند، بلکه زمینه‌ساز شکل‌گیری جامعه‌ای فعال و همدل در میان نسل‌های مختلف دانشجویی است.

---

### ضمائم

---
