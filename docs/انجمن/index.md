# انجمن علمی ریاضی و علوم‌کامپیوتر (ریکا)


*جادویی که دنبالشی درون کاریه که از اون اجتناب می‌کنی...*

سلام کاوشگر عزیز!


اسم من ریکیه. 11 قرنه که اینجام تا شما دوستان کنجکاو رو راهنمایی کنم.


جایی که ما توشیم و گذران روز می‌کنیم، اون دور دورا وسط جنگل زیتون، اسمش محفل ریاضی و علوم‌کامپیوتره؛ بین خودمون اسمش «ریکا»ست؛ چشم ها را باید شست جور دیگر باید دید.

## شاخه‌ها


اجازه بدید برای شروع شما رو با پایه‌های این محفل که طی سالیان سال سرپا نگهش داشتن آشنا کنم. 


- **آموزش و مشاوره:**
  
  
*هد:* [ریحانه باقری](https://t.me/Reyhane_Bagheri)


*کوهد:* [داوود نصرتی](https://t.me/davwvod)
  
  
*فعالیت:* تدریس انواع حیطه‌های علمی و تخصصی؛ مشاوره‌ی علمی و آموزشی؛ نویسندگی در حوضه‌های ذکر شده


- **توسعه فنی:**
  
  
*هد:* [محمد ملایی](https://t.me/Mohammad_Ma26)


*کوهد:* [احسان قیچیساز](https://t.me/EHSAN138GH)
  
  
*فعالیت:* مهندسین نرم‌افزار و داده؛ توسعه وب (توسعه بک‌اِند و فرانت‌اِند)؛ آی‌تی؛ باقی مهارت‌های کامپیوتری


- **منابع انسانی:**
  
  
*هد:* [فرزانه سلیمی](https://t.me/Farxami) 


*کوهد:* [حسنا سلطان الکتابی](https://t.me/hosna_sltn)
  
  
*فعالیت:* روابط عمومی با خارج از انجمن؛ جذب و توانمندسازی اعضا؛ گزارش‌نویسی؛ مدیریت شبکه‌های اجتماعی و رسانه انجمن


- **تولید محتوا:**
  
  
*هد:* [یگانه رستگاری](https://t.me/Ysoeazy)


*کوهد:* [مریم رضائی](https://t.me/msmrexe)
  
  
*فعالیت:* تولید و ادیت محتوای متنی، گرافیکی، ویدئویی و صوتی؛ تامین محتوای هنری (نقاشی، کلاژ، ساز و ...)


- **تدارکات و اجرا:**


*هد:* سپهر منیری
  
  
*فعالیت:* بازو‌های اجرایی؛ تعیین، تامین و پیگیری دریافت تدارکات؛ مدیریت منابع مالی و دارایی‌های انجمن

## اهداف

حالا این سوال مطرح میشه که برای چی این محفل شکل گرفته؟


دانشگاه، فضای رشدی فراتر از دو جمع و یک منهاست و وجود انجمن برای تسهیل‌گری همین حرکت به سمت **دید و عمل گسترده‌تره**؛ انجمن ریکا حرکت کرد و حرکت داد تا به یک سوال پاسخ بده: چطور میشه **خلاقیت**، **تفکر** و **تغییر چند بعدی** رو در محیطی امن اجرایی کرد؟

 
 با همین دید و با شعار همیشگیمون *«جادویی که دنبالشی درون کاریه که از اون اجتناب می‌کنی...»* ما توی این محفل دور هم حول ارزش‌های «**توانمندسازی**» و «**انتقال تجربه**» جمع شدیم و حواسمون هستش که کسی بی‌بهره نمونه.


## هویت


انجمن علمی ریکا گونه‌ای چندگانه از موجودیت‌هاست: یک نهاد **داوطلبانه و قدردان** برای تمام دانشجویان جوینده **«بی‌نهایت و فراتر از آن»**؛ یک دانشگاه شبیه‌سازی شده درونِ دانشگاه با فضایی امن برای **آزمون و خطای** دانشجو و تمرکز به گسترش علم افراد؛ شرکتی کوچک با محوریت **توسعه فناوری**، **تفکر حل مسئله**، یادگیری فعالیت ساختارمند و مدیریت پروژه. اینجا، فضایی برای یادگیری مدیریت مسئولیته، دقیقا مثل یک کارگاه برای **کسب و انتقال تجربه‌**. در واقع ریکا یک انجمن، یک حلقه دانشجویی امیدواره.


## پروژه‎‌ها و رویدادها


ریکا برای دانشجویان درون و برون انجمنی با انواع طرح‌ها، هدف **توانمندسازی** خودش رو دنبال می‌کنه؛ دانشجویان برون انجمنی با **درخواست دوره یا رویدادها** و یا شرکت در طرح‌های انجمن و دانشجویان درون انجمنی با مشارکت در **طرح منتورشیپ** داخلی و تقبل مسئولیت و استفاده از تجربه کاربلدها، فرصت حرکت پیش‌رو دارند.


به دلیل باختن حق امتیاز برگزاری لیگ کوئیدیچ به دانشگاه جادوگری هاگوارتز، فعالیت‌های محفل ریکا به موارد دیگه محدود شده از جمله:


- **پروژه‌ها:**
  
  
	- مسابقه سای‌سیتی:  جایگزین کوئیدیچمون که رویداد کارآگاه‌محور و بازی‌وار شده بین رشته‌ای ترکیب کد‌نویسی و امنیت و مدیریت مالی و ... در شهری دیوانه‌واره.
	  
	  
	- نشریه:  محل مکتوب کردن علم آکادمیک و کاربردی فصلی‌مونه که براش سلسله کارگاه نشر داریم (بچه‌های اولین کارگاهش خبر رسمی توی ایسکانیوز منتشر کردن!).
      
      
	- منتورشیپ:  ‌اینجا دانشجوهای کاربلد داوطلب شدن تا مسیر یادگیری خودآموز زبان‌ها و نرم‌افزارهای کاربردی رو بهتون نشون بدن، پاسخگوی سوالاتتون باشن و کمکتون کنن پروژه محور کلی چیز جدید یاد بگیرین (تازه حواسشونم هست که یه وقت از یادگیری قافل نشین).
	
	
	- پادکست:  بریدهایی از گفتگوهای اعضای بوک کلاب حول جملات بحث برانگیز کتاب‌های خوانده شده در بوک کلاب.
	  
	  
	- دیسکاشن کلاب:  به زبان غیر روزمره‌مون توی جلسات حول موضوع، کِیلی کِیلی کم فارسی حرف می‌زنیم (بحث و جدل انگلیسی اگه نفهمیدی).
	  
	  
	- بوک کلاب:  توش در جلسات هفتگی حول یک کتاب رای آورده بحث می‌کنیم و همه‌چی رو زیر سوال می‌بریم.
	  
	  
	- کد کلاب:  سوالاتی با موضوع الگوریتم که توی مصاحبه‌ها پرسیده میشن رو حل می‌کنیم و راه‌حل هامون رو با هم به اشتراک می‌ذاریم.


- **رویدادها:**


	- فیلم فست:  کنار هم فیلم و مستند درباره‌ی دانشمندان و موضوعات علمی می‌بینیم و به بحث و بررسی علمی اونها می‌پردازیم.
	  
	  
	- سلسله دورهمی‌های علمی:  بحث و گفت‌وگوی علمی خودمونی (لینوکس، گیت‌هاب، پایگاه داده و ...). 
	  
	  
	- کارگاه‌های آموزشی:  انتگرال، دیفرانسیل، ایلاستریتور، C++ و ...
	  
	  
	- XPCon:  همایشی متفاوت با محوریت انتقال تجربه از صاحب‎‌نظران درباره مسیر شغلی و پژوهشی رشته‎‌های مهندسی و علوم کامپیوتر!
	  
	  
	- OlympiGames:  ایستگاه بازی‌های هیجانی (ریاضی، شطرنج، روبیک، اتلو، تست حافظه، شمارش معکوس و ...) که به سه برنده اولش جوایزی از جنس بُرد-گِیم تعلق میگیره (یادتون باشه جای نشاط کنار علمه!).  


## اطلاعات بیشتر و راه‌های ارتباطی


لینک‌های زیر هم برای اون کاوشگر عزیزیه که هنوز کنجکاوه و میخواد بیشتر با ما آشنا و از جزئیات برنامه‌هامون مطلع بشه حتما بهمون سر بزن.


- [زیرلینک انجمن](https://zil.ink/AMCSUI)


- [صفحه اینستاگرام](http://instagram.com/AMCSUI)


- [کانال تلگرام](https://t.me/AMCSUI)


اگه هنوز سوالی ذهنتو درگیر کرده یا به کمکمون نیاز داری پیامتو از طریق [جغد نامه‌رسون](https://t.me/AMCSSup) به دستمون برسون. 


منتظر نظرات، انتقادات و پیشنهادات شما هستیم. نگران شناخته شدن هم نباشید یه [صندوق پستی ناشناس]() نصب کردیم مخصوص شما. 


مشتاق [محلق شدن](https://app.epoll.ir/28438250) شما به محفل کوچیکمون هستیم. همیشه یادت باشه *«جادویی که دنبالشی درون کاریه که از اون اجتناب می‌کنی...»*
