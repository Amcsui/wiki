
## قوانین اتاق انجمن 


1. استعمال هر گونه دخانیات (اعم از سیگار، ویپ، پاد و غیره) در اتاق ممنوع است. 
   
2. صرف هر گونه وعده غذایی بو دار در اتاق ممنوع است. در صورت کثیف شدن محیط ریکا با مواد خوراکی، مسئولیت تمیز کردن محل به عهده خود شخص است.
   
3. از صحبت کردن با صدای بلند (به‌‌ویژه هنگام برگزاری کلاس‌های درس) و استفاده از کلمات و ادبیات نامناسب و توهین آمیز در ریکا بپرهیزید. (رعایت ادب و اخلاق متناسب با محیط علمی انجمن و دانشگاه، نشان‌دهنده شخصیت بالای شماست.)
   
4. زمان برگزاری جلسات در اتاق انجمن از حداقل یک روز قبل در گروه ریکا اطلاع‌رسانی می‌شود. لطفا در حین برگزاری جلسات در اتاق ریکا، بدون هماهنگی وارد نشوید؛ هم‌چنین از رها کردن کیف و وسایل خود در اتاق به طوری که در زمان برگزاری جلسات در اتاق بمانند خودداری کنید.
   
5. صندلی‌های چوبی و صندلی چرخ‌دار، مختص استفاده در اتاق ریکا هستند و خارج کردن آنها از اتاق بدون هماهنگی ممنوع است.  
   
6. وسایل درون کشوها را بدون هماهنگی خارج یا جابه‌جا نکرده و از قرار دادن وسایل شخصی خود در کشوها پرهیز کنید. 
   
7. برای امانت‌گرفتن کتاب‌های کتابخانه ریکا، قوانین مربوطه را رعایت کنید. 
   
8. وسایل موجود در اتاق را پس از استفاده رها نکنید و آنها را به مکان اولیه‌شان برگردانید. 
   
9. در حفظ نظافت اتاق ریکا کوشا باشید.
   
10. مسئولیت جا ماندن کیف و وسایل شخصی شما در اتاق بر عهده خودتان است. پس از اتمام ساعت فعالیت در اتاق، جهت مراقبت از اموال دانشجویان و جلوگیری از سرقت یا مفقودی آنها، وسایل جامانده تا زمان بعدی باز شدن اتاق، درون اتاق نگهداری خواهند شد. (ساعت کاری اتاق، روزهای شنبه تا چهارشنبه به استثنای روزهای تعطیلی دانشگاه، تا ساعت ۱۸ است.)

11. تشخیص مصادیق نقض این قوانین، بر عهده‌ی اعضای شورای مرکزی ریکا است.    


---


## قوانین کتابخانه انجمن 


1. جهت امانت‌گیری کتاب به مسئول کتابخانه اطلاع دهید.
   
2. در حفظ و نگهداری کتاب امانت‌ گرفته‌شده کوشا باشید. در صورت وارد شدن هرگونه آسیب به کتاب‌ها فرد موظف است طبق یکی از دستورالعمل‌های زیر عمل کند:
   
- همان کتاب را خریداری کرده و به انجمن اهدا کند.

- کتابی دیگر را به صلاح‌دید و تشخیص مسئول کتابخانه به ریکا اهدا کند.

- مبلغ کتاب را طبق قیمت آخرین نسخه موجود در بازار جهت بازخرید کتاب به حساب ریکا واریز کند.

3. بازه زمانی امانت‌دهی کتاب‌ها به مدت دو هفته می‌باشد. این بازه زمانی با مراجعه به مسئول کتابخانه، در صورتی‌که شخص دیگری کتاب را رزرو نکرده‌باشد، قابل تمدید است.
   
4. در صورت تاخیر در بازگشت کتاب‌ها، موظف به پرداخت جریمه به ازای هر روز ۱۰۰ تومان به ریکا خواهید بود.
   
5. اگر کتاب مورد نظر شما در دسترس نبود، می‌توانید با هماهنگی مسئول کتابخانه آن را رزرو کرده تا پس از بازگشت کتاب به شما اطلاع داده شود.

6. از قرار دادن هرگونه خوراکی و وسایل نامربوط و شخصی در کتابخانه پرهیز کنید. مسئولیت حفظ این وسایل به عهده ریکا نمی‌باشد.
