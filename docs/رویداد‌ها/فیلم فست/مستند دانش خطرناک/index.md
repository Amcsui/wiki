# اکران مستند «دانش خطرناک» همراه با بحث و بررسی علمی


![dangerous-knowledge-poster](https://res.cloudinary.com/ddjzobmdv/image/upload/v1744022971/dangerous-knowledge-poster_mv0jwb.jpg)  


- **سطح برنامه:** دانشگاهی


- **شرکت کنندگان:** ۶۰ دانشجوی کارشناسی و کارشناسی ارشد انواع رشته‌های دانشگاه‌های اصفهان، صنعتی اصفهان و فرهنگیان و اساتید دانشکده ریاضی و آمار دانشگاه اصفهان و دانشگاه فرهنگیان


- **هزینه ثبت‌‎نام:** رایگان


- **زمان و مکان:** ۶ خرداد ۱۴۰۳ ساعت ۱۱ الی ۱۴ در تالار خوارزمی دانشکده ریاضی و آمار دانشگاه اصفهان


## اهداف


- ایجاد فضای آموزشی متنوع و پویا در دانشکده


- ارائه روش نوین برای یادگیری مطالب علمی و آشنایی با دانشمندان برجسته


- برگزاری رویداد علمی-فرهنگی جهت پوشش و ارائه محتوا در نشریه


- اکران فیلم با موضوع مرتبط با دروس ارائه شده در نیم‌سال (مبانی منطق و نظریه مجموعه‌ها، مبانی علوم ریاضی، نظریه محاسبه و … )    


## خلاصه برنامه


سلسله اکران‌های انجمن علمی ریکا تحت عنوان «فیلم‌فِست» از اردیبهشت‌ماه سال ۱۴۰۲ با اهداف مذکور آغاز شد و همواره به مناسبت‌های علمی و فرهنگی مختلف به صورت دوره‌ای برگزار می‌گردد.


در خردادماه سال ۱۴۰۳، به جهت پیشنهاد اعضای نشریه برای برگزاری یک رویداد علمی-فرهنگی، ایده برپایی مجدد فیلم‌فِست مطرح شده و پس از صحبت با استاد مشاور انجمن، دکتر علیرضا نصر اصفهانی، طبق پیشنهادات ایشان انجمن اقدام به مراجعه به دکتر مقداد قاری، عضو هیئت علمی دانشکده ادبیات و علوم انسانی دانشگاه اصفهان و سخنران شناخته شده که در آن ترم در حال تدریس درس منطق در دانشکده بودند، نمود. پس از مشورت با ایشان و گفت‌وگوی بیشتر با استاد مشاور انجمن و اساتید دانشکده ریاضی و آمار، به ویژه مدیران گروه‌های ریاضیات محض و ریاضیات کاربردی و علوم‌کامپیوتر، مستند «دانش خطرناک» برای اکران و بحث و بررسی علمی با هماهنگی سخنرانی کلیدی توسط دکتر قاری، انتخاب شد. 


## روند برگزاری


در مسیر طرح‌ریزی این دوره از فیلم‌فِست، پس از انتخاب مستند «دانش خطرناک» که متمرکز بر زندگی و دستاوردهای چهار دانشمند بود، مشورتی با اساتید برای کاهش مدت مستند در راستای عدم لطمه به درس دانشجویان، انجام شد. در ادامه، سه بخش از محتوای مستند که شامل زندگی شخصی و علمی دانشمندان کانتور، گودل و تورینگ در حوزه‌های ریاضی، منطق و علوم کامپیوتر بود انتخاب شده و به کمک دکتر قاری، با دکتر سراجی، هیئت علمی دانشگاه فرهنگیان، برای سخنرانی در اکران ارتباط برقرار شد. لذا در روز رویداد، پس از انجام اکران با شرکت گسترده اساتید دانشکده، مباحثی کلیدی توسط ایشان ارائه شد که در ادامه شرح داده شده‌اند. رویداد با هدایت بحث و گفت‌وگوی شرکت کنندگان و در نهایت پذیرایی مختصر، به پایان رسید.

- **سخنران و تحلیل‌گر مستند:** دکتر سراجی، هیئت علمی دانشگاه فرهنگیان، دارای سابقه برگزاری کنفرانس‌های بین‌المللی در فنلاند، کانادا، چین و بلژیک، مؤلف کتاب مقدمه‌ای بر منطق ریاضی برای دانشجویان علوم‌کامپیوتر


- **موضوعات سخنران:** دکتر سراجی ابتدا به ارائه پژوهش‌ها و دستاوردهای دانشمندان مورد بحث مستند، کانتور، گودل و تورینگ، اعم از اصل ناتمامیت، نظریه مجموعه‌ها و ماشین تورینگ پرداختند، سپس بحث و گفتگویی موثر جهت رفع ابهامات و سوالات شرکت کنندگان انجام شد.


<p>
    <img src="https://res.cloudinary.com/ddjzobmdv/image/upload/v1744022986/movie_cnhtkb.jpg" alt>
    <em>تصویری از مستند در حال اکران</em>
</p>


<p>
    <img src="https://res.cloudinary.com/ddjzobmdv/image/upload/v1744023016/seraji_erlqyo.jpg" alt>
    <em>سخنرانی دکتر پیام سراجی</em>
</p>


<p>
    <img src="https://res.cloudinary.com/ddjzobmdv/image/upload/v1744022955/attendance_nygvpa.jpg" alt>
    <em>نمونه مشارکت دانشجویان در بحث</em>
</p>


## اثربخشی و بازخورد


پس از اتمام رویداد، استقبال مثبت و گسترده‌ای از طرف اساتید دانشگاه و دانشجویان رشته‌های ریاضی کاربردی و محض و علوم کامپیوتر دانشگاه‌های اصفهان، صنعتی اصفهان و فرهنگیان در خصوص این اکران به عمل‌آمد. طبق این نظرسنجی‌ها، دانشجویان علاقه‌مندی خود را جهت برگزاری بیشتر این نوع رویداد ابراز کرده و اعلام نمودند اساتیدی که درس آن‌ها به مباحث ارائه شده مرتبط بوده به عنوان منبع از اکران یاد کردند. نکته جالب توجه آنکه اساتید به منظور حضور خود و دانشجویان در مراسم اکران، کلاس‌های خود را زود‌تر به اتمام رساندند.


<p>
    <img src="https://res.cloudinary.com/ddjzobmdv/image/upload/v1744022991/professor_v37p7h.jpg" alt>
    <em>نمونه حضور و مشارکت اساتید در بحث</em>
</p>


<p>
    <img src="https://res.cloudinary.com/ddjzobmdv/image/upload/v1744022977/hall_lyyym5.jpg" alt>
    <em>فضای فیلم‌فِست</em>
</p>


<p>
    <img src="https://res.cloudinary.com/ddjzobmdv/image/upload/v1744022982/momento_siycwe.jpg" alt>
    <em>عکس یادگاری برخی از اساتید و شرکت کنندگان</em>
</p>
