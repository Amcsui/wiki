# مسیر آموزشی


به دنیای خیال‌انگیز ایلاستریتور خوش‌اومدید. من اینجام تا بهتون کمک کنم راه خودتون رو از میون ناشناخته‌ها پیدا کنید. بند کفش‌هاتون رو محکم کنید که شگفتی‌های زیادی توی این سفر در انتظارتونه.


## شروع کار با ایلاستریتور


اولین مکانی که بهش سر می‌زنیم خونه‌ی خالق این دنیاس. این آقای خالق صحبت‌های مفصلی برای گفتن داره. با این که زیاد حرف میزنه، ولی بهتون تمام اطلاعات لازم در مورد ایلاستریتور رو میده پس خوب به حرف‌هاش گوش بدید که از کاروان مسیر آموزشی جا نمونید.


[Beginning of the World](https://helpx.adobe.com/illustrator/using/whats-new.html)


خب بگید ببینم پای صحبت‌هاش که خوابتون نبرده؟:) از اونجایی که انتظارش رو داشتم بعضی‌هاتون حوصله گوش دادن به این پیرمردهای پر حرف رو نداشته باشید، تصمیم گرفتم که با بومی‌های جوون اینجا سفرمون رو ادامه بدیم. آقای David Casuto قراره که در یک گردش 6 ساعته همراهمون باشه و مکان‌های مهم رو نشونمون بده. اگه تازه واردید یا قبلا خیلی کوتاه گذرتون به ایلاستریتور خورده، پیشنهاد می‌کنم که دنبالمون بیاید:


[گردش با آقای David Casuto](https://youtu.be/3RTqLQ1MaQU?si=sMiLZKp_v8AJhe5g)


امیدوارم تا اینجای کار بهتون خوش گذشته باشه و آماده گذر از تونل بی‌پایان تخیل باشید. مقصد بعدیمون کارگاه آقای ross mcskimming هست. ایشون قراره ما رو با 41 ابزاری که در این دنیا وجود داره آشنا کنن:


[کارگاه آقای Ross Mcskimming](https://youtube.com/playlist?list=PLxzf-G_BIAPOehrjZu_r7T_evGX4NnOdE&si=_0lXJx4_H4xjNly5)


خب دیگه کارگاه آقای mcskimming رو به اندازه کافی بهم ریختید، وقتشه تا اون خودش ما رو بیرون نکرده فلنگو ببندیم. این دفعه بعد از سر زدن به خیابون دیاگون قراره برای سفر پر از سحر و جادومون سریع توی سکوی نه و سه چهارم حاضر بشیم تا از قطار به سمت هاگوارتز جا نمونیم. اونجا پروفسور Andy نحوه جادو با Effectها رو بهتون یاد میده:


[کلاس جادو با پروفسور Andy](https://youtu.be/XeQo6fT0n_o?si=tVagQmqdx9TnaYgR)


مدت زمان حضورمون توی هاگوارتز تموم شده و کم کم باید اینجارو ترک کنیم. پروفسور دامبلدور عزیز برای همگیتون آرزوی موفقیت در ادامه مسیر رو کرده. وسایلتون رو سریع جمع کنید که ماجراجوییه جدیدی در راهه.


## تصویرسازی


همگی جمع بشید که می‌خوام مدرسه هنرهای زیبای Arttutor رو خدمتتون معرفی کنم. برنامه تحصیلی امسالشون شامل دو تا کلاس تصویرسازیه که با وجود تایم بالای جلسات روند صفر تا صد طراحی رو نشونتون میدن:


[کلاس مقدمات طراحی](https://youtube.com/playlist?list=PLv-qeciwXOWb7kZj8O3PNuKYfpDl6d-MX&si=ErJJZfc_WJvJhlaZ)


[کلاس Isometric](https://youtube.com/playlist?list=PLv-qeciwXOWYXqoQ5tYB-WipABvJbAw_U&si=Z1JkJAsfwdbp1SX8)


اگه نگران وقتگیر بودن کلاس‌ها هستید و ترس به جونتون افتاده؛ اصلا نگران نباشید، توی این دنیا برای هر جور سلیقه‌ای کلاس وجود داره و می‌تونید لکچرهای متفاوتی رو بگذرونید:


[آموزشگاه Dom Designs](https://youtube.com/@domdesigns?si=gj5uOvo0zqyKoDg1)


[آموزشگاه Neda Draws](https://youtube.com/@nedadraws?si=ismq9DnYAP9xfFjl) (سبک تصویرسازی جالب و متفاوتی داره)


حالا که با بیشتر مکانای تاریخی اینجا آشنا شدید دیگه وقت اون رسیده که از ایلاستریتور به همراه شگفتی‌های زیادش خداحافظی کنیم و سوار صفینمون بشیم تا سفرمون رو در دنیای دیزاین به پایان برسونیم. 


## نکات طراحی 


عجب سفر سختی رو گذروندیم. خوشحالم که تونستیم از کمربند سیارکی جون سالم به در ببریم. اگه هنوز نمی‌دونید کجا حضور داریم باید بگم اینجا جاییه که معماری و مهندسی بر روی ایده‌ها صورت می‌گیره تا بهترین و تاثیرگذارترین خروجی ممکن بدست بیاد. بیاید راه بیفتیم به سمت تالار اسرار که خانم Laura Keung منتظر ماست تا ما رو با قوانین پایه این دنیا آشنا کنه. اونجا یادتون نره که دفتر و قلم دست بگیرید و از صحبت‌هاش یادداشت برداری کنید:


[The Basic Elements of Design](https://youtu.be/MshxnTQW4qU?si=MPzIccNc5wFFBAPH)


[The Principles of Design](https://youtu.be/9EPTM91TBDU?si=FM8YKlfmWaH8rMze)


از نگاه‌هاتون می‌خونم که دارید میگید اینا به چه دردی می‌خوره، اما همین‌قدر بدونید برای ساختن هر چیزی که درست و اصولی باشه، نیازه با مبانی و اصول اون آشنا باشید.  


خب دیگه حرف اضافه کافیه، بیاید تا حرکت کنیم به سمت آزمایشگاه رنگ، کلاس پروفسور اسنیپ. ایشون قراره توضیحاتی راجب رنگ‌ها که بخش جدایی ناپذیر این جهانن  بهتون بده تا بتونید بهتر رنگ‌های مناسب رو انتخاب کنید:


[Color Theory](https://youtu.be/2QTHs7QSR9o?si=7BE9-nqC0IWMYruQ)


آخرین ایستگاهی که قطار ما داخلش توقف می‌کنه و بالاخره سفر دور و درازمون تموم میشه ایستگاه معاری و هنر سازندگیه. اونجا چند واحد درس معماری رو می‌گذرونید و یاد می‌گیرید چطور از منابعتون استفاده کنید تا ساختمان مورد نظرتون رو بسازید:


[Layout Design](https://youtu.be/DKwSrMYt15g?si=4nsxJcSK-eAh2MdT)


اینم ازاین. بالاخره به خط پایان ماجراجوییمون رسیدیم اما این آخرین باری نیست با هم اینور و اونور میریم، شگفتی‌ها و اسرار زیادی برای کشف کردن وجود داره که امکان کاوش درونشون برای شما سال اولی‌ها ممکن نیست. فعلا برید خاطرات سفرتون رو برای بقیه تعریف کنید که دوباره وقتش برسه تا دور هم جمع بشیم و به جست‌وجومون ادامه بدیم.
