# تاریخچه علم  


## جان نش


  ![image](https://res.cloudinary.com/ddjzobmdv/image/upload/v1744025476/nash_cdfjcv.jpg)


جان فوربز نش جونیور طلایه‌دار ریاضیات، در سال ۱۹۲۸ در ویرجینیای غربی متولد شد.


او یک نخبه در رشته ریاضیات بود و تئوری‌های زیاد و بحث‌ برانگیزی را در این حوزه مطرح کرد.
  

نش، نقش بسیار موثری در تکامل «نظریه بازی‌ها» داشت و در همین راستا، نظریه بازی‌های غیرهمکارانه او که با نام «تعادل نش» نیز شناخته می‌شود، یک ابزار ریاضی ساده اما بسیار قدرتمند برای تجزیه و تحلیل طیف گسترده‌ای از موقعیت‌های رقابتی، از رقابت‌های شرکتی گرفته تا تصمیم‌گیری قانونی به‌شمار می‌رود.
  

وی در توسعه نظریه خود، به مسأله «معمای زندانی‌ها» اشاره کرد. معمایی که حل آن در حوزه‌های بسیاری، از ریاضیات گرفته تا طراحی‌های بازی‌های استراتژیک و حتی دیپلماسی و سیاست، کاربردی وسیع و نقشی کلیدی دارد.


او نظریه خود را چنین توصیف می‌کند که «بهترین نتایج زمانی حاصل می‌شوند که هرکس آنچه را که برای خود و گروه بهترین است، انجام دهد.»


جان نش در سال ۱۹۹۴ میلادی، به دلیل مطالعات فراوان و دستاوردهای بزرگش در این زمینه، موفق به دریافت جایزه نوبل اقتصاد به‌ همراه «رینهارد سلتن» و «جان هارسانای» شد.  وی یکی از معروف‌ترین استادان و دانشمندان ریاضیات «دانشگاه پرینستون» و MIT بود.

  
درنهایت در سال ۲۰۱۵، درحالی که تنها یک هفته از سفر او به نروژ برای دریافت جایزه آبل از هارالد پنجم، پادشاه نروژ، گذشته بود؛ نش و همسرش که در تاکسی فرودگاه به مقصد خانه‌شان در حرکت بودند، به علت عدم کنترل خودرو توسط راننده تاکسی هنگام سبقت، درگذشتند.

  
🔹 در ادامه این مسیر با ما همراه باشید:


[نشریه رعد](/نشریه)


[کانال تلگرام](https://t.me/RaadJournal)


[صفحه اینستاگرام](https://www.instagram.com/raadjournal)


[اطلاعات بیشتر (زی‌لینک نشریه)](https://zil.ink/raadjournal)
