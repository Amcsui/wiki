# کتاب‌های غیر داستانی


![image]()


## حقایق نهان، دروغ‌های عیان


**نویسنده: تیمور کوران**


‌


🔹  **ژانر:** جامعه‌شناسی، روان‌شناسی، علمی، سیاست، اقتصاد، فلسفه


🔹  **خلاصه:** تحریف ترجیحات پدیده‌ایست که از کوچکترین واحدهای تجمع انسانی در سطح خانواده و گروه‌های دوستی، تا بزرگترین آن‌ها در سطح جامعه‌ی سیاسی قابل ردگیری است. تیمور کوران، دانشمند ترکیه‌ای–آمریکایی اقتصاد، در این کتاب تلاش می‌کند با بهره‌گیری از رویکردی میان‌رشته‌ای و با به‌کارگیری فنون و روش‌های تحقیق برآمده از روان‌شناسی، اقتصاد و سیاست، دریابد چه انگیزه‌ها و مشوق‌هایی موجب می‌شوند افراد ترجیحاتشان را در بسیاری موارد نادرست یا حتی وارونه، بازنمایی ‌کنند و از آن مهم‌تر اثر چنین عملی در شکل‌گیری، ماندگاری و تغییر ناگهانی ساختارهای کلان اجتماعی و سیاسی چیست.


---


![image]()


## شکسپیر و شرکا


**نویسنده: جرمی مرسر**


‌


🔹  **ژانر:** سفرنامه، زندگی‌نامه


🔹  **خلاصه:** شرح ماجرای پرکشش اقامت نویسنده در کتاب‌فروشی معروف «شکسپیر و شرکا» در پاریس. کتاب‌فروشی‌ای که به نویسندگان بی‌خانمان، مکانی برای زندگی به هزینه‌ی یک صفحه زندگی‌نامه، قول خواندن یک کتاب در روز و کمک به اداره‌ی کتاب‌فروشی می‌دهد.


---


![image]()


## زنی که مهم نبود


**نویسنده: سونیا پرنل**
‌




🔹  **ژانر:** واقعی، زندگی‌نامه، تاریخی، جنگ جهانی دوم


🔹  **خلاصه:** در سال ۱۹۴۲، گستاپو پیامی فوری منتشر کرد: «او خطرناک‌ترین جاسوس متحدین است. ما بایستی او را پیدا و نابود کنیم.» این جاسوس، ویرجینیا هال، زن جوان آمریکایی است که با وجود رد شدن از خدمات خارجی به علت جنسیت و پای مصنوعی خود، موفق شد به سازمان جاسوسی راه پیدا کند و اولین زنی شود که به فرانسه اشغال شده اعزام شد. هال با هماهنگی شبکه‌ای از جاسوسان، به «مدونای مقاومت» تبدیل شد و حتی زمانی که چهره او برای دستگیری بر پوسترهایی در سرتاسر اروپا زده شده بود، از تلاش خود دست بر نداشت. سونیا پرنل در این کتاب، زندگی ناگفته این زن تاریخ‌ساز را به تصویر می‌کشد.


---


![image]()


## چرا می‌خوابیم


**نویسنده: متیو واکر**


‌


🔹  **ژانر:** علمی، روانشاختی، سلامت، علوم اعصاب شناختی


🔹  **خلاصه:** دکتر متیو واکر، عصب‌پژوه و متخصص خواب، تحلیلی انقلابی از خواب را ارائه می‌دهد که چگونه خواب بر هر جنبه از سلامتی جسمی و ذهنی ما تأثیر می‌گذارد. با نشان دادن جدیدترین پیشرفت‌های علمی و استفاده از دهه‌ها تحقیقات و تمرینات بالینی خود، واکر توضیح می‌دهد که چگونه می‌توانیم از خواب برای بهبود یادگیری، خلق و خو، سطح انرژی، تنظیم هورمون‌ها، پیشگیری از سرطان، آلزایمر و دیابت، کاهش اثرات پیری و افزایش طول عمر استفاده کنیم. وی همچنین گام‌های قابل اجرا را برای بهبود شب خواب هر شب ارائه می‌دهد.


---


![image]()


## در باب حکمت زندگی


**نویسنده: آرتور شوپنهاور**


‌


🔹  **ژانر:** فلسفی، روان‌شناسی، توسعه شخصی


🔹  **خلاصه:** نیرویی بنیادین در همه‌ی انسان‌ها وجود دارد که قدرتمندتر از نیروهای درونی دیگر است و عقل، منطق و اخلاقیات را به سمت آن نیرو سوق می‌دهد. فیلسوفی چون «شوپنهاور» این نیرو را  «تمایل به زندگی» می‌نامد. این تمایل به زندگی و تلاش برای زنده ماندن،  تمایلی دائمی است که انسان را وادار می‌کند به پیش برود، به ریسمان هستی چنگ بزند، به دنبال منافع خودش باشد و از خود بپرسد که چگونه سعادتمند زندگی کند؟ جواب به این سوال همان موضوعی است که شوپنهاور آن را «فلسفه سعادت» می‌نامد و در کتاب در باب حکمت زندگی به آن پاسخ می‌دهد.


---


![image]()


## مردی که زنش را با کلاه اشتباه میگرفت


**نویسنده: اولیور دبلیو ساکس**


‌


🔹  **ژانر:** شرح حال، سرگذشت


🔹  **خلاصه:** دکتر آلیور ساکس، از برجسته.ترین پزشکان نویسنده‌ی قرن بیستم و بیست و یکم، در کتاب شگفت‌آور مردی که زنش را با کلاه اشتباه می‌گرفت داستان‌های عجیب اما واقعی انسان‌هایی را روایت می‌کند که در دنیای غریب و به ظاهر گریز‌ناپذیر انواع اختلال‌های عصب‌روان‌شناختی به دام افتاده‌اند.


در این کتاب حکایت افرادی آمده که گرفتار ناهنجاری‌های فکری و ادراکی باورنکردنی هستند: بیمارانی که خاطراتشان را از دست داده‌اند، و همراه آن بخش بزرگی از گذشته‌شان را؛ بیمارانی که قادر به تشخیص افراد یا اجسام آشنا نیستند؛ دست‌ها و پاهایشان برایشان بیگانه شده و حتی انسان‌هایی عقب افتاده قلمداد شده‌اند، اما در همین حال از استعدادهای هنری و ریاضیاتی ناشناخته و فوق العاده‌ای برخوردارند.


این داستان‌های بی‌نظیر هرچند به شکلی باور نکردنی عجیب به نظر می‌رسند، اما در روایت همدلانه‌ی دکتر ساکس عمیقا انسانی دیده می‌شوند. 
