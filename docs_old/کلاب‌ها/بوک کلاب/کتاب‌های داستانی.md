# کتاب‌های داستانی


## انسان‌ها


![The Humans](statics/The-Humans.jpg)


🔹  **نویسنده:** مت هیگ


🔹  **ژانر:** داستانی، طنز، علمی تخیلی


🔹  **خلاصه:** وقتی ریاضیدانی بزرگترین مسئله‌ی حل نشده‌ی ریاضی را اثبات می‌کند، موجودی فضایی مأمور می‌شود بدن او را تسخیر کرده و تمامی آثار آن را پاک کند تا انسان‌ها که در دیدش موجوداتی منفور هستند از آن سوءاستفاده نکنند. اما زندگی در زمین تجربه‌ای عجیب و چالش برانگیز است که او انتظارش را ندارد...


‌


| جملاتی از کتاب |
|-------------------------:|
|زیبایی ذهن را پاک می‌‌کند.|
|و گنجی که به سمت آن هدایت شده‌ام، در واقع خودم بوده‌ام.|
|هر جا که هستی، در هر لحظه، سعی کن چیز زیبایی پیدا کنی.|
|هر بار که یک کتاب عالی خوانده‌ام، حس کرده‌ام که مشغول نقشه‌خوانی هستم؛ نقشه‌ی یک گنج.|
|خواه چهره‌ای باشد، یا خطی از شعری، یا ابرهایی که از پنجره دیده می‌شوند، یا گرافیتی‌های روی دیوار، و یا حتی زمینی که با توربین‌های بادی پوشیده شده است.|


---


## راز داوینچی


![The Da Vinci Code](statics/The-Da-Vinci-Code.jpg)


🔹  **نویسنده:** دن براون


🔹  **ژانر:** داستانی، معمایی، تاریخی، هیجانی


🔹  **خلاصه:** در یک شب تاریک پاریسی، رابرت لنگدون، نمادشناس هاروارد، به واسطه یک تماس غیرمنتظره بیدار می‌شود؛ پیرترین سرپرست موزه‌ی لوور داخل موزه به قتل رسیده و بدنش با نمادهایی مرموز پوشانیده شده است. لنگدون و نِوو، رمزشناس فرانسوی، با دنبال کردن ردی از معماها در آثار داوینچی، در میابند که مقتول در یک جامعه‌ی مخفی شامل نیوتون، هوگو و داوینچی دخیل بوده و از یک راز تاریخی شگفت‌آور نگهداری می‌کرده است. اگر لنگدون و نوو نتوانند این پازل پیچیده را حل کرده و از دشمن بی‌چهره‌شان در امان بمانند، این حقیقت شکننده و باستانی برای همیشه از دست خواهد رفت.


---


## رنج‌های ورتر جوان


![The Sorrows of Young Werther](statics/The-Sorrows-of-Young-Werther.jpg)


🔹  **نویسنده:** یوهان ولفگانگ فون گوته


🔹  **ژانر:** ادبی، عاشقانه، کلاسیک


🔹  **خلاصه:** همان‌طور که از عنوان کتاب هم پیداست، گوته از رنج‌های جوانی به نام ورتر می‌نویسد که بی‌شباهت به دوران جوانی خودش نیست؛ از دنیای درون انسانی با رفتاری متفاوت، کمی پیچیده و البته شدیداً عاشق‌پیشه می‌نویسد. ورتر رنج می‌کشد، چون عاشق بانویی به نام لوته است که نامزد دارد. رنج می‌کشد چون دستش به او نخواهد رسید. توصیفات بی‌نظیری که از رنج درونی راوی داستان ارائه شده است، آن‌قدر زیباست که این اثر کوتاه را به شاهکاری در ادبیات تبدیل کرده است.


داستان این کتاب از روز چهارم ماه مه در سال ۱۷۷۱ آغاز می‌شود. بخش عمده کتاب به شکل نامه‌هایی است که شخصیت اصلی کتاب خطاب به دوستش، ویلهلم نوشته است و از عشق نافرجامش می‌گوید. از آدم‌هایی که با بدخلقی به همدیگر آزار می‌رسانند و پیوسته در خاطرات ناگوار گذشته غرق شده‌اند.


---


## مردم مشوش


![Anxious People](statics/Anxious-People.jpg)


🔹  **نویسنده:** فردریک بکمن


🔹  **ژانر:** رمان، طنز، رازآلود، داستان روانشناسی


🔹  **خلاصه:** داستانی پرکشش از یک جنایت خنده‌دار! فردریک بکمن، نویسنده‌ی پرآوازه‌ی سوئدی، در کتاب مردم مشوش که یکی از پرفروش‌ترین آثار نیویورک تایمز محسوب می‌شود، با لحن طنز همیشگی‌اش ماجرای یک دزدی و گروگان‌گیری عجیب را روایت می‌کند. او در این اثر با بحث بر سندروم استکهلم سعی در اشاره به روابط انسانی و تاثیر پررنگ آنان بر هم دارد. این سندروم برگرفته از داستانی واقعی از چهار کارمند بانک است، که گروگان گرفته شدند و در کمال تعجب گروگان‌گیر خود را دوست داشته و با او همدردی می‌کردند.


---


## درس‌هایی در شیمی


![Lessons in Chemistry](statics/Lessons-in-Chemistry.jpg)


🔹  **نویسنده:** بانی گرموس


🔹  **ژانر:** کمدی تراژیک، اجتماعی، رمانتيک


🔹  **خلاصه:** شیمیدان الیزابت زات یک زن معمولی نیست. در واقع، او اولین کسی است که به این نکته اشاره می کند که چیزی به نام یک زن معمولی وجود ندارد. اما اوایل دهه ۱۹۶۰ است و تیم کاملا مردانۀ او در موسسه تحقیقاتی هاستینگز دیدگاهی بسیار غیرعلمی از برابری دارد. به جز یکی: کالوین ایوانز، نامزد جایزه نوبل تنها، کینه ای و باهوش که عاشق همه چیز ذهن الیزابت می شود. اما زندگی، مانند علم، غیرقابل پیش بینی است. به همین دلیل است که چند سال بعد، الیزابت زات نه تنها خود را یک مادر مجرد، بلکه ستارۀ بی میل محبوب ترین برنامه آشپزی آمریکایی شام در شش می بیند. رویکرد غیرمعمول الیزابت به پخت وپز («یک قاشق غذاخوری اسید استیک را با کمی کلرید سدیم ترکیب کنید») انقلابی است. اما با افزایش فالوورهای او، همه راضی نیستند. زیرا همان طور که مشخص است، الیزابت زات فقط به زنان آشپزی آموزش نمی دهد. او به آنها جرئت می دهد تا وضعیت موجود را تغییر دهند...


---


## سقوط


![The Fall](statics/The-Fall.jpg)


🔹  **نویسنده:** آلبر کامو


🔹  **ژانر:** رمان فلسفی، رمان اگزیستانسیال


🔹  **خلاصه:** داستان سقوط از میخانه‌ای در شهر آمستردام شروع می‌شود. راوی داستان مردی به نام ژان باتیست کلامانس است که در چند شب، با فردی که نام و نشان او مشخص نیست، صحبت می‌کند. در واقع صحبت‌های او به شکل تک‌گویی و مونولوگ است و از فرد مقابل پاسخی دریافت نمی‌شود. کلامانس مردی خوش‌بخت و دانا است که دچار بحران پوچی در زندگی شده و به‌ دنبال پیدا کردن معنای زندگی خود است. او در گذشته وکیل مشهوری از طبقه‌‌ی بالارتبه در پاریس بوده است. کلامانس به دلایلی کشورش را ترک می‌کند و عازم آمستردام می‌شود. یک شب در‌حالی‌که پیاده‌روی می‌کند، فریاد زنی را می‌شنود که می‌خواهد خود را در رودخانه غرق کند اما کلامانس بی اعتنا از این موضوع عبور می‌کند...


---


## قمارباز


![The Gambler](statics/The-Gambler.jpg)


🔹  **نویسنده:** فئودور داستایفسکی


🔹  **ژانر:** داستانی، کلاسیک


🔹  **خلاصه:** کتاب قمارباز، رمانی نوشته ی فئودور داستایفسکی است که نخستین بار در سال 1867 منتشر شد. داستایفسکی که خودش در دوره ای مشخص از زندگی به قمار اعتیاد داشته، این رمان را با واقع گرایی و دقتی مثال زدنی نوشته است. داستان در رولتنبرگ می گذرد و به قماربازی ها، روابط عاشقانه ی درهم تنیده و زندگی های پیچیده ی چندین شخصیت می پردازد: قماربازی جوان به نام الکسی ایوانوویچ؛ معشوقه ی او یعنی پولینا الکساندرفنا؛ دو ماجراجوی فرانسوی و کاراکترهایی دیگر. کتاب قمارباز، تصویری تاریک و روانشناسانه را از این اعتیاد کشنده ارائه می کند و با جان بخشیدن به شخصیت هایی فوق العاده جذاب و قابل همذات پنداری، فراز و نشیب های زندگی در برهه ای از تاریخ را به تصویر می کشد.


---


## محاکمه


![The Trial](statics/The-Trial.jpg)


🔹  **نویسنده:** فرانس کافکا


🔹  **ژانر:** رمان، ادبیات پوچ‌گرا، ادبیات‌ فلسفی


🔹  **خلاصه:** صبح روز تولد سی سالگی جوزف کا، صندوقدار بانک، به طور ناگهانی سر و کله‌ی دو مرد ناشناس از سازمانی ناشناس در آپارتمانش پیدا می‌شود. دو مرد که هیچ توضیح خاصی نمی‌دهند تنها به او می‌گویند که بازداشت است و نمی‌تواند از آپارتمان خارج شود و دادرسی در جریان است. آن‌ها مطالبی نیز درباره‌ی لباس‌ها و وسایلش به جوزف می‌گویند و از او می‌خواهند آن‌ها را به انبار تحویل ندهد. مدتی بعد جوزف برای دادرسی به آدرسی تحت عنوان دادگاه خوانده می‌شود که در واقع یک اتاق زیر شیروانی است، جایی که انگار همه جوزف کا را می‌شناسند...


رمان محاکمه یکی از سه رمان نویسنده‌ی مشهور آلمانی فرانتس کافکا است که او آن را بین سال‌های 1914 و 1915 نوشته است. محاکمه مانند بیشتر آثار کافکا تمام نشده است البته فصلی دارد که سرانجامی برای داستان در آن آمده است. به عقیده‌ی منتقدان نمی‌توان این مسئله را به ناتوانی کافکا برای نوشتن پایان برای داستان‌هایش نسبت داد.


---


## تنفس در هوای تازه


![Coming Up for Air](statics/Coming-Up-for-Air.jpg)


🔹  **نویسنده:** جورج اورول


🔹  **ژانر:** کلاسیک، طنز


🔹  **خلاصه:** کتاب تنفس در هوای تازه، رمانی نوشته ی جورج اورول است که اولین بار در سال 1939 به چاپ رسید. جورج بولینگ، قهرمان این رمان کمیک از اورول، مردی میانسال است که به عنوان کارگزار بیمه کار می کند و به همراه همسر و دو فرزندش در خانه ای معمولی در حومه ی شهر روزگار می گذراند. او یک روز پس از بردن مبلغی پول در یک شرط بندی، به روستایی بازمی گردد که در آن بزرگ شده تا در آبگیری که از سی سال پیش می شناخته، ماهیگیری کند. شرایط اما به هیچ وجه آنطور که جورج می خواهد، پیش نمی رود: آبگیر، متأسفانه، دیگر وجود ندارد، روستا به شکل غیرقابل تصوری تغییر کرده و مهم ترین رویدادی که در این سفر تفریحی برای جورج اتفاق می افتد، بمبارانی تصادفی توسط نیروی هوایی سلطنتی بریتانیا است.


| جملاتی از کتاب |
|-------------------------:|
|احمق‌ها همیشه خود را غیر از آنچه هستند می‌نمایند.|
|در گذشته تو، چیزهایی است که دیگر خاطرات تو را محو کرده‌است.|
|ده یا یازده ساله بودم وقتی که خواندن - خواندن خودخواسته - را شروع کردم. گویی در آن زمان با این کار یک نوع دنیای تازه را کشف می‌کردم.|


---


## چرتوپیا


![Chertopia](statics/Chertopia.jpg)


🔹  **نویسنده:** آیدین سیار سریع


🔹  **ژانر:** فلسفی، طنز


🔹  **خلاصه:** داستان چرتوپیا و گرفتن مساحت مربع و آرمان های بزرگ فیلسوف بزرگ، افلاطون را که یادتان هست؟ همان شهری که تنها هندسه دان ها می توانند شهروند آن باشند؛ البته خیلی هم شرط سختی نیست چون برای ورود تنها باید گرفتن مساحت مربع را بلد باشید.


این شهر زیبا که آیدین سیار سریع آن را بر اساس آرمان های فیلسوف بزرگ، افلاطون بنا کرده قرار است برای خودش آرمان شهری باشد، منتهی از نوعی دیگر.


چرتوپیا در جزیره ای «چرت» نام (با الهام از پنجمین جزیره بزرگ دریای مدیترانه یعنی «کرت») در استرالیا قرار دارد که فیلسوف شاهی با نام «گذالفون» آن را اداره می کند. این شاه، وزیری به نام «سباستوس میکلانکوس» دارد که خاطراتش را از دوران حکومت این پادشاه می نویسد.


| جملاتی از کتاب |
|-------------------------:|
|عشق یعنی حال دلت خوب باشد؟ مگر عشق علم روده‌شناسی است؟ میخواهی حال دلت خوب باشد خب نعنا بخور. چرا مفهوم عشق را به گند می‌کشی؟|


---


## تصویر دوریان گری


![The Picture of Dorian Gray](statics/The-Picture-of-Dorian-Gray.jpg)


🔹  **نویسنده:** اسکار وایلد


🔹  **ژانر:** کلاسیک، رازآلود، فلسفی، روان‌شناختی، ترسناک


🔹  **خلاصه:** **اسکار وایلد**، استعداد کم نظیرش در تحلیل دقیق وضع جامعه و نگارش نثری خیره کننده را در کتاب تصویر دوریان گری به رخ همگان کشیده است. داستان، به زندگی رویاگونه‌ی مرد جوانی می‌پردازد که روحش را با جوانی و زیبایی ابدی معاوضه می‌کند. این مرد خوشتیپ و جذاب، برای همیشه بدون تغییر، ستیزه‌جو، شهوت‌پرست، خودبین و بی اخلاق خواهدماند؛ در حالی که تصویر نقاشی شده از او با گذشت سال ها به شکل فزاینده‌ای زشت‌تر و ترسناک‌تر می‌شود. این اثر شگفت‌انگیز برای بیش از یک قرن است که مخاطبین را ترسانده، جذب کرده و به فکر فرو برده‌است. کتاب تصویر دوریان گری، مخاطب را با خود به اتاق های تصویرنگاری لندن، قله‌های زیبایی‌شناسی و اعماق زوال می‌برد و تنها داستانی ملودرام درباره‌ی فساد اخلاقی نیست، بلکه با ارائه‌ی تصاویری بسیار واضح از جزئیات زندگی قشر ثروتمند، داستانی حیرت‌انگیز از دنیای ذهنی **اسکار وایلد** و بیانیه‌ای قدرتمند در دفاع از جنبش **«هنر برای هنر»** است.


| جملاتی از کتاب |
|-------------------------:|
|براي اينكه تحت تاثير قرار دادن شخـص يعنى روح خود را به او دادن كسى كه تحت تاثير قرار گرفته ديگر افكارش در اختيار خود او نيست و در حرارت شخصى‌اش نميسوزد، مزايا و محسناتى كه كشف كرده است به او تعلق ندارد، عاريتى و اكتسابى است، و همچنين گناهانش، اگر حقيقا گناهـى وجود داشته باشد، نيز عاريتى است، چنين شخصی در واقع مانند، انعكاس صوت موسيقى خارجى است، بازيهایی كه ديگرى تعليم مي‌دهد، اجرا مي‌كند.|
|انسان اگر درمورد چیزی صحبت نکند مثل این است که اصلا اتفاق نیوفتاده است.|
|یکی از جذابیت‌های گذشته اینه که گذشته، تمام شده رفته.|
|عاشق‌شدن یعنی از خود بیرون رفتن.|
|در این دوره مردم ارزش همه چیز را می‌دانند ولی قدر و قیمت واقعی چیزی را نمی‌فهمند.|
|تئاتر از زندگی بسیار قوی تره.|
|بازیل عزیزم دوریان خیلی عاقل تر از این است که گاه و بی‌گاه دیوانگی نکند.|
|ما باید سعی کنیم که رنگ و لعاب زندگانی هرگز از بین نرود، کدر و تیره و بی‌رنگ یا کم‌رنگ نشود و برای این کار نباید پایبند به جزئیات و مقید به طول و تفصیل بود چه بزعم همه هنرمندان جزئیات همیشه عامیانه و پست و ناقواره است.|
|حالا درست بخاطرم نیست چه چیزی باعث شد که از هم جدا شدیم. تصور می‌کنم در یکی از آن صحنه‌های پر حرارت می‌گفت که می‌خواهد همه چیزش را فدای من کند. باور کنید که این راز و نیازها و این صحنه‌ها خیلی مخوف است. وحشت ابدیت آدم را به هراس می‌اندازد.|


---


## درمان شوپنهاور


![The Schopenhauer Cure](statics/The-Schopenhauer-Cure.jpg)


🔹  **نویسنده:** اروین دی. یالوم


🔹  **ژانر:** روانشناسی، فلسفی، معاصر


🔹  **خلاصه:** کتاب **درمان شوپنهاور**، رمانی روانشناسانه و فلسفی نوشته‌ی **اروین دی. یالوم** است که اولین بار در سال ۲۰۰۵ به انتشار رسید. روان درمانگری برجسته به نام ژولیوس هرتزفلد پس از مواجهه با مرگ خود در خلال یکی از معاینات عمومی، مجبور می‌شود تا نگاهی دوباره به زندگی و کار خود بیاندازد. ژولیوس از همین رو به دنبال فیلیپ اسلِیت می‌رود؛ مردی معتاد به روابط جنسی که ژولیوس در حدود بیست سال پیش نتوانست کمکی به او بکند. با این حال فیلیپ ادعا می‌کند که درمان شده و زندگی‌اش به شکل معجزه‌آسایی به وسیله‌ی آموزه‌های بدبینانه‌ی فیلسوف آلمانی، آرتور شوپنهاور، دگرگون شده‌است. نظرات عجیب و رفتار منحصر به فردِ فیلیپ باعث می‌شود ژولیوس از او بخواهد که به جلسات گروه درمانی او برود و در عوض فیلیپ هم ژولیوس را با عقاید شوپنهاور آشنا کند.


| جملاتی از کتاب |
|-------------------------:|
|رنج‌های عظیم موجب می‌شوند رنج‌های کوچک‌تر ديگر احساس نشوند و برعکس، در نبود رنج‌های عظیم، حتی کوچک‌ترین دردسرها و مزاحمت‌ها مایه‌ی عذاب‌اند.|
|هربار که خواستم به کسی نزدیک بشم، از خودم دورتر شدم.|
